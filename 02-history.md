<h1 align="center">ইতিহাস<h1>
   
আমি কিন্তু ইতিহাসে দূর্বল কিন্তু প্রোগ্রামিং ইতিহাস পড়তে লিখতে শুনতে একধরনের ভালবাসা কাজ করে তাই মোটামুটি যা জানি শেয়ার করলাম। আমার লাইফের অনেক সময় আমি অনেকের ইন্টারভিউ নিতে গিয়ে জিজ্ঞাসা করতাম আবিষ্কারকের নাম কি কয়েকজন ছাড়া কেউ বলতে পারত না। আমি কিন্তু তখন অনেক দুঃখ পেতাম যে মানুষ এত সুন্দর একটা ল্যাংগুয়েজ আবিষ্কার করলো তার বিষয়ে জানি না । কিন্তু তার আবিষ্কার দিয়ে চাকরী করে জীবন চালাতে চাকরী খুজতে এসেছি । যদি ও কিছু শ্রেণির মানুষ মনে করে ওগুলো জেনে লাভ কি? কাজ করতে তো আর এগুলো লাগে না। মানছি লাগেনা কিন্তু যেই মহান ব্যাক্তি এত সুন্দর ল্যাঙ্গুয়েজ আবিষ্কার করে গেছেন তার জীবনী অবশ্যই অনুপ্রেরনাদায়ক আর বাস্তব জীবনে মহান ব্যাক্তিদের বানী ও কর্মজীবনী খুব দরকার জীবনে কিছু করার জন্য তাদের কথা গুলো আমাদের অনুপ্রেরনা প্রাদান করে থাকে। 

তো শুরু করা যাক আর কথা না বাড়িয়ে জাভাস্ক্রিপ্টের ইতিহাস...

জাভাস্ক্রিপ্টকে সংক্ষেপে (js) বলা হয়ে থাকে। এটি একটি lightweight ইন্টারপ্রেটেড বা JIT কম্পাইল করা প্রোগ্রামিং ভাষা যাতে রয়েছে first-class functions। এটি ওয়েব পেজের স্ক্রিপ্টিং ভাষা হিসেবে বেশি পরিচিত, এছাড়া ব্রাউজার ছাড়াও অন্যান্য জায়গায় ব্যবহার করা হয়, যেমন node.js and Apache CouchDB JavaScript হল prototype-based, multi-paradigm, dynamic scripting language, supporting object-oriented, imperative, and declarative (e.g. functional programming) styles.

১৯৯৫ সালে নেটস্কেপের প্রকৌশলী ব্রেন্ডন আইক জাভাস্ক্রিপ্ট তৈরি করেন, যেটা মুক্তি পায় ১৯৯৬ সালের শুরুর দিকে নেটস্কেপ ২ (ব্রাউজার) এর সাথে। এর নাম দেয়া হয়েছিল LiveScript, কিন্তু মার্কেটিং কৌশলের গ্যাড়াকলে পড়ে দুর্ভাগ্যজনিত কারনে এর নাম জাভাস্ক্রিপ্ট হয়ে যায়, সান মাইক্রোসিস্টেম এর জাভা ল্যাংগুয়েজের জনপ্রিয়তাকে পুঁজি করার জন্য। জাভা আর জাভাস্ক্রিপ্টের মাঝে তেমন কোন মিল না থাকা সত্ত্বেও সেই থেকে তাই জাভাস্ক্রিপ্ট নামটা নিয়ে বিভ্রান্তি থেকে গেছে। মাইক্রোসফট এই প্রোগ্রামিং ভাষার সাথে প্রায় মিলে যায় এরকম একটি ল্যাংগুয়েজ JScript নাম দিয়ে প্রায় ৩ মাস পর ইন্টারনেট এক্সপ্লোর সাথে বাজারে নিয়ে আসে। এদিকে নেটস্কেপ Ecma International (স্ট্যান্ডার্ড নির্ধারণ করে এরকম একটি ইউরোপীয়ান সংস্থা) এর কাছে ল্যাংগুয়েজটি উপস্থাপন করে - যার ফলাফল ১৯৯৭ সালে ECMAScript এর প্রথম সংস্করণ হিসেবে বাজারে আসে। ১৯৯৯ সালে এই স্ট্যান্ডার্ডটি আরো উন্নত হয় ECMAScript সংস্করণ ৩ হিসেবে - আর সেই থেকে ভাষাটির তেমন কোন বড় পরিবর্তন হয়নি। চতুর্থ সংস্করণটি ভেস্তে যায়, ভাষাটির জটিলতা নিয়ে মতবিরোধের ফলাফল হিসেবে। তবে এই চতুর্থ সংস্করণের অনেক অংশবিশেষ কে ভিত্তি হিসেবে ধরে ২০০৯ সালে নতুন ECMAScript এর পঞ্চম সংস্করণ প্রকাশ করা হয় । যাকে বলা হয় es5 বা  ECAMAScript-5 এর পরে আবার ২০১৫ নতুন করে আরো কিছু পরিবর্তন নিয়ে আসে   es6 বা ECAMAScript-6 তারপর ধাপে ধাপে আস্তে থাকে es7,es8 ও es9। এই বইটির শেষে আমি চেষ্টা করেছি যথা সম্ভব এই ভার্সন গুলোর ব্যাপারে লিখার । তাই যখন মনে হবে আপনার জানা দরকার তখন এক ঝলকে দেখে নিবেন।
